## Johdanto

### Kurssin sisältö

Tällä kurssilla opitaan perusteet HTML5:stä (*Hyper Text Markup Language 5*) sekä CSS-tyylimäärittelyjen (*Cascading Style Sheets*) tekemisestä staattisille webbisivuille.  HTML5:n perusajatus on se, että sen avulla esitetään vain dokumentin semanttinen sisältö: otsikot, tekstikappaleet, kuvat, linkit, lainaukset jne. Sen ei pitäisi sisältää mitään muotoiluun, ulkonäköön tai asetteluun liittyvää tietoa. Kaikki ulkonäköön liittyvä muotoilu pitäisi tehdä käytten CSS:ää, vieläpä niin että CSS-koodi tallennetaan omaan tiedostoonsa. Kurssilla käydään läpi tärkemmät HTML5- ja CSS-toiminnot sekä harjoitellaan tekemään validia HTML/CSS-koodia.

Jos kurssilla jää aikaa, saatamme kokeilla valmiita *UI-framework:*ejä, kuten Bootstrap:iä.

### Kurssin työvälineet

#### Visual Studio Code

Käytämme editorina ilmaista Visual Studio Code:ea (voit asentaa sen kotikoneelle [täältä](https://code.visualstudio.com/).

#### Chrome-selain

Jotta esimerkit toimivat käytä uusinta Chrome-selainta.

#### Github

Kurssin tehtävät palautetaan opettajalle Github:in kautta, joten tarvitset Github-tilin. Ohjeita Github:in käyttöön löytyy [täältä](../github/index.html).

### Materiaalia

- [HTML5 @ 3WSchools.com](https://www.w3schools.com/html/default.asp)
- [CSS @ 3WSchools.com](https://www.w3schools.com/css/)
