{"componentChunkName":"component---src-templates-content-template-js","path":"/osa0/yleista","result":{"data":{"markdownRemark":{"html":"<div class=\"content\">\n<p>Kurssilla tutustutaan JavaScriptilla tapahtuvaan moderniin websovelluskehitykseen. Pääpaino on React-kirjaston avulla toteutettavissa single page -sovelluksissa, ja niitä tukevissa Node.js:llä toteutetuissa REST-rajapinnoissa. </p>\n<p>Kurssilla käytetään MySQL-tietokantaa. Lisämateriaalissa tutustutaan myös NoSQL-tietokannan käyttöön.</p>\n<h3>Oletetut esitiedot</h3>\n<p>Kurssin esitietoina on web-ohjelmoinnin ja tietokantojen perustuntemus, sekä git-versionhallintajärjestelmän peruskäytön hallintaa. Avuksi on myös kyky pitkäjänteiseen työskentelyyn sekä valmius omatoimiseen tiedonhakuun ja ongelmanratkaisuun.</p>\n<h3>Kurssimateriaali</h3>\n<p>Kurssimateriaali on tarkoitettu luettavaksi osa kerrallaan \"alusta loppuun\". Materiaalin seassa on tehtäviä, jotka on sijoiteltu siten, että kunkin tehtävän tekemiseen pitäisi olla riittävät tekniset valmiudet sitä edeltävässä materiaalissa. Voit siis tehdä tehtäviä sitä mukaan kun niitä tulee materiaalissa vastaan. Voi myös olla, että koko osan tehtävät kannattaa tehdä vasta sen jälkeen, kun olet ensin lukenut osan alusta loppuun kertaalleen. Useissa osissa tehtävät ovat samaa ohjelmaa laajentavia pienistä osista koostuvia kokonaisuuksia. Muutamia tehtävien ohjelmia kehitetään eteenpäin useamman osan aikana.</p>\n<p>Materiaali perustuu muutamien osasta osaan vaihtuvien esimerkkiohjelmien asteittaiseen laajentamiseen. Materiaali toiminee parhaiten, jos kirjoitat samalla koodin myös itse ja teet koodiin myös pieniä modifikaatioita. Materiaalin käyttämien ohjelmien koodin eri vaiheiden tilanteita on tallennettu GitHubiin.</p>\n<h3>Alkutoimet</h3>\n<p>Tällä kurssilla suositellaan Chrome-selaimen käyttöä, sillä se tarjoaa parhaan välineistön web-sovelluskehitystä ajatellen.</p>\n<p>Kurssin tehtävät palautetaan GitHubiin, joten Git tulee olla asennettuna ja sitä on syytä osata käyttää. Ohjeita Gitin käyttämiseen löytyy muun muassa <a href=\"https://otredu.github.io/github/index.html\">täältä</a>.</p>\n<p>Asenna myös joku järkevä web-devausta tukeva tekstieditori, enemmän kuin suositeltava valinta on <a href=\"https://code.visualstudio.com/\">Visual Studio Code</a>.</p>\n<p>Älä koodaa nanolla, Notepadilla tai Geditillä. Myöskään NetBeans ei ole omimmillaan Web-devauksessa ja se on myös turhan raskas verrattuna esim. Visual Studio Codeen.</p>\n<p>Asenna koneeseesi heti myös <a href=\"https://nodejs.org/en/\">Node.js</a>. Materiaali on tehty versiolla 10.18, älä asenna mitään sitä vanhempaa versiota. Asennusohjeita löytyy <a href=\"https://nodejs.org/en/download/package-manager/\">Node.js:n sivulta</a>.</p>\n<p>Noden myötä koneelle asentuu myös <a href=\"https://www.npmjs.com/get-npm\">npm</a> (alunperin lyhennelmä <i>Node Package Manager</i> -nimelle), jota tulemme tarvitsemaan kurssin aikana aktiivisesti. Tuoreen Noden kera asentuu myös <a href=\"https://www.npmjs.com/package/npx\">npx</a>, jota tarvitaan myös muutaman kerran.</p>\n</div>","frontmatter":{"mainImage":{"publicURL":"/fullstack/static/b9999ec785b2c3bc6b8d3ef5d3537538/part-0.svg"},"part":0,"letter":"a","lang":"fi"}}},"pageContext":{"part":0,"letter":"a","lang":"fi"}}}